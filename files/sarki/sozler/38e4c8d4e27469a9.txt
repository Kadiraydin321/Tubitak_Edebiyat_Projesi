Ard arda bilmem kaç zemheri geçti 
Kurt uyur, kuş uyur, zindan uyurdu 
Dışarda gürül gürül akan bir dünya... 
Bir ben uyumadım, 
Kaç bahar leylim, 
Hasretinden prangalar eskittim 
Karanlık gecelerde kendimden geçtim 
Saçlarına kan gülleri takayım, 
Bir o yandan bir bu yandan 
Elma yanaktan 

Açar kan kırmızı yedi verenler 
Kar yağıyor bir yandan 
Savrulur Karaca dağı, savrulur Zozan 
Bak bıyığım buz tuttu 
Üşüyorum ben. 
Zemheri de uzadıkça uzadı 
Seni baharmışsın gibi düşünüyorum 
Seni Diyarbekir gibi düşünüyorum.