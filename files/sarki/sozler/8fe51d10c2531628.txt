Başım köpük köpük bulut içim dışım deniz 
Ben bir ceviz ağacıyım Gülhane Parkı'nda 
Budak budak serham serham ihtiyar bir ceviz 
Ne sen bunun farkındasın ne polis farkında 

Ben bir ceviz ağacıyım Gülhane Parkı'nda 
Ne sen bunun farkındasın ne de polis farkında 
Ben bir ceviz ağacıyım Gülhane Parkı'nda 
Yapraklarım suda balık gibi kıvıl kıvıl 
Yapraklarım ipek mendil gibi tiril tiril 
Koparıver gözlerinin gülüm yaşını sil 
Ben bir ceviz ağacıyım Gülhane Parkı'nda 
Ne sen bunun farkındasın ne de polis farkında 
Yapraklarım ellerimdir tam yüz bin elim var 
Yüz bin elle dokunurum sana İstanbul'a 
Yapraklarım gözlerimdir şaşarak bakarım 
Yüz bin gözle seyrederim seni İstanbul'u 
Yüz bin yürek gibi çarpar çarpar yapraklarım 
Ben bir ceviz ağacıyım Gülhane Parkı'nda 
Ne sen bunun farkındasın ne de polis farkında