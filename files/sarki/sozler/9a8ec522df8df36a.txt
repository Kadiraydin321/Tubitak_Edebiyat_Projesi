Madem ki benli hayat sana kafes kadar dar 
Uzaklaş ellerimden uçabildiğin kadar 
Hadi git benden sana dilediğince izin 
Öyle bir uzaklaş ki karda kalmasın izin 

Git iş işten geçmeden git 
Çok geç olmadan vakit 
Günahıma girmeden 
Katilim olmadan git 

Sanırlar ki sen beni biricik yâr saymıştın 
Oysaki hep yedekte hep elde var saymıştın Hadi git ne bir adres ne bir hatıra bırak 
Zannetme ki pişmanlık mutluluk kadar ırak 

Ne vedaya gerek var ne de mektuba hacet 
Git de Allah aşkına bir selama muhtaç et 
Güllere de aşk olsun gene sen kokacaksan 
Fallara da aşk olsun gene sen çıkacaksan 

Kopsun nerden inceyse artık bu bağ bu düğüm 
Her gece daha berbat daha vahim gördüğüm 
Korkulu düşlerimi yorumdan kaçıyorum 
Sırf sana üzülüyor sırf sana acıyorum