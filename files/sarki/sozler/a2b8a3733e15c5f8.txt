Başım dağ saçlarım kardır 
Deli rüzgarlarım vardır 
Ovalar bana çok dardır 
Benim meskenim dağlardır dağlar 
Dağlardır dağlar, dağlardır dağlar... 

Şehirler bana bir tuzak 
İnsan sohbetleri yasak 
Uzak olun benden uzak 
Benim meskenim dağlardır dağlar 
Dağlardır dağlar, dağlardır dağlar... 

Kalbime benzer taşları 
Heybetli öter kuşları 
Göğe yakındır başları 
Benim meskenim dağlardır dağlar 